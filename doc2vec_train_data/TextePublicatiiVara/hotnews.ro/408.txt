MRP: Românii din afara granițelor nu vor avea de suferit prin Legea de raportare a sumelor mai mari de 2000 euro transferate în țară
Marţi, 5 iunie 2018, 16:35 Economie | Finanţe & Bănci
Ministerul pentru Românii de Pretutindeni (MRP) precizează că niciun român care are activități lucrative în afara granițelor nu va avea de suferit ca urmare a implementării proiectului de Lege privind raportarea sumelor mai mari de 2000 de euro transferate în țară prin intermediul sistemelor de transfer rapid de fonduri.
Scopul inițiativei legislative, spune MRP într-un comunicat de presă, este exclusiv de a preveni, stopa şi combate faptele de terorism și spălarea de bani și nu de a taxa, suprataxa sau confisca fondurile trimise de români celor aflați în țară.
„Vreau să asigur toți românii și toate familiile atât din țară, cât și din străinătate, că această măsură nu urmărește împovărarea lor. Mai mult, este o realitate că românii au plecat dincolo de granițe în căutarea de noi oportunități economice și noi ne dorim să-i susținem în eforturile lor. De aceea, vreau ca românii noștri să știe că banii trimiși de ei în țară sunt în deplină siguranță. Nimic nu s-a schimbat în ceea ce privește procedurile necesare pentru a trimite bani acasă, nici în cele pentru ridicarea banilor. Nu li se confiscă banii, nu se impun proceduri în plus sau mai multă birocrație. Singura modificare constă în reglementarea relației dintre operatorul de transferuri și Oficiul Național de Prevenire și Combatere a Spălării Banilor. Oficiul va primi un raport, bazat pe expertiza și analiza proprie a operatorului prin care se face transferul despre potențialul pericol al unor tranzacții”, a declarat ministrul pentru românii de pretutindeni, Natalia Elena Intotero.
Proiectul de lege inițiat de Oficiul Național de Prevenire și Combatere a Spălării Banilor a fost aprobat în ședința de Guvern de săptămâna trecută și va intra în analiză la Parlament în perioada următoare.
Citeste doar ceea ce merita. Urmareste-ne si pe Facebook.
Material susținut de Banca Transilvania​
Întreb BT: Rentabilitatea unui magazin online. Care sunt avantajele și de ce business-ul meu ar trebui să aibă o prezență online? Doi specialiști răspund întrebărilor antreprenorilor, miercuri de la ora 11:00
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști răspund întrebărilor antreprenorilor, miercuri, de la ora 11:00.

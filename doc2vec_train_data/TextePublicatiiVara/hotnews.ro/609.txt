Miercuri, 6 iunie 2018, 22:41 Sport | Teamball
CSM Steaua Bucuresti
Foto: CSM Steaua Bucuresti
Echipa de baschet masculin CSM Oradea a fost învinsă de formaţia Steaua CSM EximBank Bucureşti în a doua partidă a finalei Ligii Naţionale, miercuri, pe teren propriu, cu scorul de 70-75 (44-40), şi este 1-1 la general. Finala se mută la Bucureşti, în 10-12 iunie. În finala mică, scorul general este de 1-1 între U BT Cluj şi CSU Sibiu.
În prima partidă a finalei pentru titlul naţionale, CSM Oradea s-a impus cu scorul de 86-73, astfel că este 1-1 la general, înaintea partidelor programate la Bucureşti în 10 şi 12 iunie. Un eventual meci decisiv este programat în 15 iunie, din nou la Oradea.
În finala mică, scorul general este de 1-1, între U BT Cluj şi CSU Sibiu, după ce miercuri, pe teren propriu, sibienii au învins campioana en-titre cu scorul de 93-90. În primul meci, U BT Cluj a câştigat cu 94-89, astfel că este nevoie de meci decisiv, care se va disputa sâmbătă, pe terenul campioanei.
În semifinale, U BT Cluj a fost eliminată de Steaua CSM EximBank Bucureşti în cinci partide (89-79,85-75, 71-79, 78-86, 72-76), iar CSU Sibiu de CSM Oradea, în patru partide (78-81, 85-78, 64-76, 61-71).
În sferturi, CSU Sibiu a eliminat pe SCM Craiova în trei meciuri (86-73, 82-75, 85-84), CSM Oradea a învins în patru partide pe BCMU Piteşti (62-66, 88-58, 83-70 şi 74-67), U BT Cluj s-a impus în faţa celor de la Phoenix Galaţi (98-69, 78-64, 71-67), în timp ce Steaua a avut nevoie de cinci partide pentru a trece de BC Timişoara (69-74, 89-67, 82-89, 74-64, 76-69).
În 2017, titlul a fost câştigat de U Banca Transilvania Cluj.

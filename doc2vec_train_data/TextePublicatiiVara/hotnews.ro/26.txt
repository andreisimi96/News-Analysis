Sâmbătă, 26 mai 2018, 11:45 Sport | Alte sporturi
Steaua, campioana nationala la polo
Echipa de polo a Clubului Sportiv al Armatei Steaua Bucureşti şi-a păstrat titlul naţional în Superliga de seniori. Trupa antrenată de Andrei Iosep s-a impus vineri la Oradea, în meciul trei al finalei cu CSM Digi, scor 8-4, şi a pus punct luptei pentru titlu cu scorul general 3-0, relatează Mediafax.
În primele două meciuri disputate la Bucureşti, Steaua se impusese la fel de clar, 10-7 şi 10-3. Acesta este cel mai clar titlu câştigat de ”militari” în ultimii trei ani, timp în care a disputat finala cu trupa orădeană. 
În total, Steaua are 15 titluri în palmares.
Steaua încheie astfel un sezon fructuos, în care a câştigat tot ce se putea câştiga pe plan intern şi a avut prezenţe frumoase în Liga Campionilor. Roş-albaştrii au jucat în Grupa B, unde au acumulat 12 puncte din 14 meciuri disputate.

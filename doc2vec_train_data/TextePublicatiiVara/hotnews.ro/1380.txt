Sâmbătă, 16 iunie 2018, 20:26 Sport | Fotbal
Argentina a avut un start dezamăgitor la Cupa Mondială din Rusia, reușind doar un rezultat de egalitate cu Islanda, scor 1-1, în primul meci din Grupa D. Jorge Sampaoli, selecționerul pumelor, rămâne optimist și este de părere ca echipa sa poate învinge pe oricine. "Vom învăţa din greşeli. Putem câştiga împotriva oricui", a declarat tehnicianul de 58 de ani.
"E doar începutul parcursului nostru. Vom învăţa din greşeli şi în acest fel vom câştiga următoarea partidă. Orice meci e diferit de altul. Ceea ce mă preocupă e jocul nu foarte fluid, dar putem câştiga împotriva oricui. Ne doream aceste 3 puncte, am avut aşteptări mari. Dar continuăm să credem în calităţile noatre şi ştim că putem mai mult. Avem tot ce ne trebuie pentru a câştiga", a declarat Jorge Sampaoli, potrivit Digi Sport.
Argentina a avut șansa să facă 2-1, dar Lionel Messi a ratat execuția de punctul cu var în minuutl 64. Evoluția lui Messi a fost una sub așteptări, starul Barcelonei negânsind soluții în fața jocului defensiv al islandezilor.
"S-a aflat într-o situaţia incomodă, pentru că Islanda a jucat foarte bine din punct de vedere defensiv şi nu a putut găsi spaţiul de care avea nevoie", a explicat Sampaoli.
S-ar putea să te intereseze și:

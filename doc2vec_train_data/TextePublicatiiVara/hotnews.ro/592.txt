Miercuri, 6 iunie 2018, 17:20 Actualitate | Administratie Locala
Foto: Facebook - Gabriela Firea
Primăria Capitalei, condusă de Gabriela Firea, a autorizat mitingul PSD din Piața Victoriei, ce va avea loc pe 9 iunie, între orele 20.00-22.00. Municipalitatea a autorizat și Marsul LGBT și Marșul Normalității care vor avea loc în aceeași zi. Dacă la ultimele două evenimente, Primăria a precizat numărul de persoane, în privința evenimentului PSD, această informație lipsește, deși trebuie precizată la autorizare.
”Organizatorii  adunãrilor  publice  vor  depune  declaraţia  scrisã  la  primãriile  municipale, orãşeneşti  sau  comunale  pe  al  cãror  teritoriu  acestea  urmeazã  sa  se  desfãşoare,  cu  cel puţin 3 zile înainte de data desfãşurãrii acestora, în care trebuie sa menţioneze denumirea sub  care  este  cunoscut  grupul  organizator,  scopul, locul,  data,  ora  începerii şi  durata acţiunii, traseele de afluire şi defluire, numãrul aproximativ al participanţilor, persoanele împuternicite  sa  asigure şi  sa  rãspundã  de  mãsurile  de  organizare,  serviciile  pe  care  le solicita  din  partea  consiliului  local,  a  poliţiei  locale şi  jandarmeriei”, se arată în Legea 60/1991, privind organizarea si desfasurarea adunarilor publice, republicata.
Cele trei evenimente au fost autorizate în următoarea formă:
- PSD - adunare publica impotriva abuzurilor - evenimentul va avea loc in Piata Victoriei - intre orele 20.00-22.00.
- Asociatia Accept - Mars al Diversitatii pentru vizibilitatea comunitatii LGBT - incepand cu ora 17.30-20.30 – punct de adunare si plecare in mars Calea Victoriei nr. 224 in dreptul Raiffeisen Bank - Bd. Elisabeta - PiataUniversitatii. Numar estimat de participanti: 4.000 de persoane.
- Partidul Noua Dreapta - Marsul Normalitatii - intre orele 13.00-16.30 –punct de adunare si plecare in mars bd Lascar Catargiu - Piata Romana - Bd Magheru - Bd Nicolae Balcescu - Piata Universitatii - Bd I C Bratianu - str. Halelor - Splaiul Independentei - Dealul Patriarhiei. Numar estimat de participanti: 300 persoane. Intre orele 12.00-16.30.
"Având în vedere numărul mare de evenimente care au loc în dată de 9 iunie în București, precum și amploarea acestora, fac un apel către toți organizatorii acestor manifestări să respecte termenele și condițiile stabilite împreună cu autoritățile publice, prin protocoalele de organizare și desfășurare a adunărilor publice aprobate, astfel încât evenimentele să se desfășoare pașnic și civilizat, în deplină siguranță a cetățenilor. Primăria Capitalei, împreună cu Jandameria, Poliția Rutieră, Poliția Locală a Municipiului București precum și unitățile de poliție locală de sector, instituții care au responsabilitatea de a asigura siguranță cetățenilor, vor lua toate măsurile legale astfel încât aceste evenimente să se desfășoare în cele mai bune condiții. Subliniez faptul că Primăria Municipiului București respectă și va respectă întotdeauna dreptul democratic al cetățenilor, consfințit de Constituția României, de a se manifestă liber, cu respectarea legislației în vigoare. Nu trebuie să uităm că Bucureștiul, capitală europeană, aparține bucureștenilor care trebuie să se simtă în siguranță în orașul în care trăiesc", a declarat primarul Gabriela Firea.

Joi, 7 iunie 2018, 7:55 Actualitate | Internaţional
Un loc de parcare de 2,5 pe 5 metri s-a vândut în Hong Kong pentru 760.000 de dolari, scrie South China Morning Post, citat de  CNN . 
Cu un preț de aproape 61.000 de dolari pe metru pătrat, locul de parcare este mult mai scump decât prețul pe metru pătrat, 18.300 dolari, al unui apartament din Hong Kong. 
Locul de parcare ține de complexul de apartamente Ultima din zona centrală Kowloon, cea mai dens populată din oraș. Un apartament de 84 de metri pătrați se vindea cu peste 3,2 milioane de dolari în 2017, când a fost pus pe piață. 
Prețul de 760.000 de dolari consemnează un nou record în domeniu, precedentul fiind stabilit anul trecut, când un astfel de spațiu din Hong Kong a fost achiziționat pentru 664.000 de dolari. 
Cel mai scumpe locuri de parcare din lume par a fi însă în Manhattan, unde sunt câteva la 1 milion de dolari. Acestea sunt însă cam de două ori mai mari decât cel din Hong Kong.

Miercuri, 6 iunie 2018, 7:37 Actualitate | Internaţional
Lava acopera case in Hawaii
Foto: Captura YouTube
Lava vulcanului Kilauea din Hawaii a distrus sute de case peste noapte, acoperind două zone rezidențiale de coastă care fuseseră avertizate de săptămâna trecută să plece, au anunțat oficiali citați de  Guardian . 
Nu au fost consemnate victime pentru că cei mai mulți localnici ascultaseră sfatul autorităților. 
Casele se adaugă celor 117 deja distruse de când  luna trecută, în acest district de pe Insula Mare, au apărut fisuri în pământ din care iese lavă.
”Nu avem încă o estimare exactă, dar putem spune că sute de case au fsot distruse noaptea trecută”, a spus Janet Snyder, o purtătoare de cuvânt a districtului hawaiian.
Un zbor efectuat dimineață a confirmat că lava a acoperit total golful Kapoho, a inundat cea mai mare parte a Vacationland și s-a întins pe aproape toată zona Kapoho Beach Lots, au spus cercetătorii de la Observatorul Vulcanic al US Geological Survey. Lava din Vacationland a acoperit marți și una din casele lui Harry Kim, primarul Insulei Mari. 

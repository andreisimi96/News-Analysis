Caru' cu vedete: Simona Halep și-a schimbat look-ul; “Cat de des faci sex de când ești gravidă?” Băieții au întrebat, Adelina Pestrițu a răspuns; Robbie Williams, semne obsene în deschiderea Cupei Mondiale 2018
Sâmbătă, 16 iunie 2018, 1:14 Revista Presei | Vedete
Caru' cu vedete
Foto: Colaj foto
Robbie Williams, semne obsene în deschiderea Cupei Mondiale 2018. Robbie Williams (44 de ani) este cunoscut atât pentru calitățile sale vocale impresionante, dar și pentru comportamentul extrem de îndrăzneț. Cântărețul nu a putut lăsa glumele obsene la o parte nici măcar pentru câteva clipe, mai exact, deschiderea Cupei Mondiale din Rusia. Robbie Williams a oferit un recital minunat alături de soprana Aida Garifullina în deschiderea Cupei Mondiale, dar nu a renunțat la glumele specifice și la aluziile sexuale nici în cadrul acestui eveniment important, relatează  Click .
Andreea Esca a slăbit 9 kilograme. Fără prea mari eforturi și fără să apeleze la vreun medic estetician, celebra prezentatoare a reușit să slăbească nouă kilograme renunțând doar la un singur aliment. În urmă cu câțiva ani, vedeta știrilor Pro TV și-a schimbat look-ul complet, după ce a reușit să dea jos kilogramele în plus. Andreea a recunoscut de nenumărate ori că nu este adepta operațiilor estetice, motiv pentru care a preferat să slăbească cu ajutorul sportului și a unui regim alimentar relaxat, relatează libertatea.ro. Rezultatele au început să apară și nu s-a înfometat deloc. Astfel, prezentatoarea a ajuns la 55 de kilograme de la 64 de kilograme, având o înălțime de 1,62 m, scrie  Cancan .
“Cat de des faci sex de când ești gravidă?” Băieții au întrebat, Adelina Pestrițu a răspuns. Adelina a acceptat marea provocare de a răspunde întrebărilor adresate de băieți, prin intermediul unor bilețele anonime. Curioși din fire, bărbații i-au pus cele mai incomode întrebări, de la cât de des face dragoste în timpul sarcinii și dacă merge des la toaletă. S-a lăsat cu multă veselie, iar răspunsurile au fost pe măsură. Cea mai picantă întrebare a fost: “Cât de des faci sex de când ești gravidă?” A stârnit hohote de râs, iar după ce a stat puțin pe gânduri, Adelina a răspuns: “O să încep prin a vă spune… Când ești însărcinată nu ești bolnavă, deci poți să faci sex când îți vine. Nu am stat să număr", conform  Libertatea .
Simona Halep și-a schimbat look-ul. Astăzi, după ce a fost prezentă la debutul competiției “Simona Halep Challenge”, prințesa sportului alb de la Roland Garros a mers la un salon de înfrumusețare, unde s-a lăsat pe mâinile unui specialist, care a răsfățat-o. Toate astea pentru că tenismena și-a dorit să își schimbe look-ul. Mulțumită de rezultat și de tratamentele care i s-au făcut la păr, Simona Halep a făcut un selfie cu Sorin Stratulat, hair-stylist-ul vedetelor, cel care s-a ocupat de întreaga schimbare, iar fanii au fost încântați de rezultat, potrivit  Cancan .
Ricky Martin și-a revoltat fanii cu o simplă declarație. Ce a spus artistul. Ricky Martin a devenit tatăl gemenilor în anul 2008, afirmând că nașterea lor a fost un moment ce l-a schimbat pentru totdeauna. În același timp, el a spus că speră ca băieții săi să fie homosexuali. „Copiii mei sunt prea mici în acest moment, dar sper să fie gay”, a declarat cântărețul care a subliniat faptul că orientarea lui sexuală l-a făcut să se simtă mai puternic, informează Eonline. Spusele lui Ricky au fost aspru judecate de admiratorii săi, care s-au simțit profund revoltați. În cuprinsul aceleiași emisiuni, Ricky a vorbit deschis despre momentul în care a decis că este timpul să îți îmbrățișeze orientarea sexuală, indiferent de părerea pe care o au cei din jurul său, notează  Click .

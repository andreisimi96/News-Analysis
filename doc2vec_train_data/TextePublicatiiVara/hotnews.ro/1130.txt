Niculae Bădălău: În cazul în care președintele Iohannis nu pune în aplicare decizia CCR privind revocarea lui Kovesi, trebuie să se aplice legea penală
Miercuri, 13 iunie 2018, 13:27 Actualitate | Esenţial
Foto: Facebook - Niculae Badalau
Senatorul PSD Niculae Bădălău a spus că Ministerul Justiției trebuie să notifice instituția președintelui să respecte decizia CCR de a o revoca pe Laura Codruța Kovesi și să o pună în aplicare, altfel trebuie aplicată legea penală. 
”Cred că următorul pas e o notificare din partea Ministerului Justiției ca să pună în aplicare acea hotărâre, dacă nu e penală”, a subliniat Niculae Bădălău, care a adăugat că: ”Domnul președinte este român și reprezintă o instituție care trebuie să respecte legea. În cazul în care nu este pusă în aplicare,  cineva trebuie să notifice acel reprezentant al institutuției. Domnul președinte nu este rege, nu este Carol.
Întrebat dacă este posibilă o plângere penală, senatorul PSD a spus: ”Sigur că da (...) din momentul în care hotărârea a fost în Monitorul Oficial, ea produce efecte juridice”.

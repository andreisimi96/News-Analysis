Vineri, 25 mai 2018, 21:07 Sport | Tenis
Mihaela Buzarnescu si Raluca Olaru
Foto: Twitter/ WTA Strasbourg
Perechea Mihaela Buzărnescu/Raluca Olaru a obținut, vineri, calificarea în finala probei de dublu de la Strasbourg, după ce a învins cuplul Xenia Knoll/Anna Smith (Elveţia/Marea Britanie), scor 7-5, 6-2.
Jucătoarele noastre s-au impus după o oră și 23 de minute.
În lupta pentru trofeu, Mihaela și Raluca vor întâlni perechea Nadia Kicenok/Anastasia Rodionova (Ucraina/Australia), cap de serie numărul 3.
Pentru calificarea în finală, Buzărnescu şi Olaru vor primi un premiu în valoare totală de 5.181 de euro şi 180 de puncte WTA. Câştigătoarele trofeului vor primi 9.919 euro şi 280 de puncte WTA.
Tot vineri, Mihaela Buzărnescu a evoluat și în semifinalele probei de simplu, însă a fost învinsă de Dominika Cibulkova (Slovacia, 36 WTA), scor 2-6, 7-6 (5), 6-1.

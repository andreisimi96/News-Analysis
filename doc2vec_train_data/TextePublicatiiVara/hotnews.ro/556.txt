Miercuri, 6 iunie 2018, 12:26 Economie | Companii
Camera Deputaților dezbate în acest moment, în calitate de cameră decizională, Legea privind inființarea Fondului Suveran de Dezvoltare și Investiții, care va fi format din 33 de companii de stat și cu un aport în numerar de 9 miliarde lei. Legea a suferit câteva modificări față de forma inițială, însă fără a exista dezbateri ample în comisii și fără un aviz obligatoriu din partea Eurostat. Dacă va intra în vigoare această lege, implicațiile acesteia asupra economiei ar putea fi uriașe.
În primul rând, ar putea avea efect urias asupra deficitului bugetar. Acesta este și motivul pentru care era nevoie de avizul Eurostat.
Apoi, 33 de companii de stat, printre cele mai importante din România, se vor avea total sub control politic. Primii membri ai Consiliului de Supraveghere vor fi numiți printr-un simplu ordin al ministrului finanțelor. Consiliul de Supraveghere va numi la rândul său Directoratul, potrivit unor amendamente voate marți în comisia economică din Camera Deputaților.
Comisia economică a mai votat ca să fie adăugate pe lista companiilor care vor forma fondul și unele care au pierderi, lucru total neacceptat de Eurostat. Aceste companii cu pierderi ar putea afecta eficiența fondului. În forma adoptată de Senat erau 23 de companii rentabile. Deputații au mai adăugat zece printre care CFR, Poșta Română, Complexul Energetic Oltenia, Uzina Termoelectrică Midia, Telecomunicații CFR SA.
Tot comisia economică a voat ca aportul în numerar să fie de 9 miliarde lei, față de 1,85 miliarde lei cât s-a votat în Senat.

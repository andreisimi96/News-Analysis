Ucraina: ziaristul rus Babchenko este în viață / Autoritățile spun că au înscenat moartea sa pentru a dejuca o crimă pusă la cale de Rusia
Miercuri, 30 mai 2018, 17:33 Actualitate | Esenţial
Foto: Wikimedia Commons
Ziaristul rus Arkady Babchenko, a cărui moarte fusese anunțată în urmă cu o zi de autoritățile ucrainene, este în realitate în viață și a apărut miercuri în fața presei, Kievul explicând că a înscenat moartea sa pentru a dejuca un asasinat comandat de Rusia, scrie AFP.
"Grație acestei operațiuni, am reușit să dejucăm o provocare cinică și să documentăm preparativele acestei crime de către serviciile speciale rusești", a declarat șeful serviciilor ucrainene secrete ukrainiens (SBU), Vassyl Grytsak, alături de ziarist.
"Potrivit informațiilor primite de SBU, uciderea ziaristului rus Arkadi Babchenko a fost comandată de serviciile speciale rusești", a spus Grytsak, într-o conferință de presă.

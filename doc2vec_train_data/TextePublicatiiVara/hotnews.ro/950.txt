Apel comun al Uniunii Judecătorilor și Asociației Magistraților: Problemele justiției se rezolvă instituțional, nu în stradă. E inacceptabil ca persoane de la vârful statului să-și folosească influența pentru a pune presiune pe judecători
Luni, 11 iunie 2018, 16:44 Actualitate | Esenţial
Dana Garbovan, presedinte UNJR
Uniunea Națională a Judecătorilor din România (UNJR) și Asociația Magistraților din România (AMR) fac apel, într-un comunicat comun difuzat luni, ca problemele justiției să fie „rezolvate instituțional”, prin proceduri legale, și „nu în stradă”, considerând totodată „inacceptabil ca persoane ce ocupă funcții de conducere la vârful statului român să își folosească influența pentru a pune presiune asupra judecătorilor chemați să soluționeze cauze în care aceștia sunt judecați”.
Apelul celor două organizații de magistrați este adresat „tuturor persoanelor interesate să conștientizeze că problemele din justiție se rezolvă instituțional, prin proceduri legale, și nu în stradă”.
„După ce de peste 10 ani justiția a fost afectată de protocoale și hotărâri secrete, de campanii electorale focusate pe justiție, de "telejustiție" și bilanțuri triumfaliste ale luptei anticorupție, nu putem sta pasivi văzând că se trece acum la justiția "populară", unde problemele justiției se vor rezolvate în stradă, numărând protestarii pro sau contra unei teme ce privește justiția. Experiența din ultimii 10 ani a demonstrat nocivitatea - atât pentru justiție, cât și pentru societate și clasa politică - a acestui mod de abordare populist al justiției”, spun UNJR și AMR în comunicat.
Cel două organizații atrag atenția că „este, de asemenea, inacceptabil ca persoane ce ocupă funcții de conducere la vârful statului român să își folosească influența pentru a pune presiune asupra judecătorilor chemați să soluționeze cauze în care aceștia sunt judecați”.
Ce mai transmit UNJR și AMR în comunicat:
„Justitia se confrunta in prezent cu multiple probleme, de la protocoale secrete si abuzuri, la supraincarcarea instantelor si parchetelor, legislatie incoerenta, bugete insuficiente si deficit de personal. Este legitim ca societatea si cetatenii sa fie preocupati de aceste probleme, insa fiecare dintre aceste aspecte trebuie evaluate obiectiv, vazand ce a functionat bine si corectand ce nu a mers bine. O asemenea evaluare, insa, nu se poate face decat discutand rational, profesionist si institutional.
Am fost primii noi, asociatiile de magistrati, care am expus public aceste probleme si am facut nenumarate demersuri pentru solutionarea lor. In acelasi timp, insa, este de datoria noastra sa atragem atentia ca nu politizarea disfunctionalitatilor din justitie va conduce la solutionarea lor. Dupa ce ani de zile justitia a fost folosita ca arma in batalia politica, trebuie sa se revina la normalitatea democratica unde justitia nici sa nu fie atrasa si nici folosita in bataliile politice.
Justitia este deasupra bataliilor politice, iar in fata ei toti trebuie sa fie egali. Pentru acest motiv justitia trebuie sa fie independenta in raport de toate celelate puteri si autoritati, in special fata de serviciile de informatii si clasa politica. Facem de aceea un apel tuturor autoritatilor care vor cu adevarat o justitie independenta sa dialogheze interinstitutional in vederea gasirii celor mai bune solutii pentru imbunatirea actului de justitie”.

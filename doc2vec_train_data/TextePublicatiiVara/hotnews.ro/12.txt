Naționala de handbal feminin a României s-a reunit pentru meciurile cu Austria și Portugalia, din preliminariile CE2018
Sâmbătă, 26 mai 2018, 15:41 Sport | Alte sporturi
Nationala de handbal feminin U20 a Romaniei
Foto: Facebook/ FRH - Federatia Romana de Handbal Official
​Naţionala de handbal feminin a României s-a reunit sâmbătă, la Bucureşti, în vederea ultimelor două partide din grupa 4 preliminară a CE2018, cu Austria şi Portugalia. Înaintea disputelor, România este liderul grupei, cu 6 puncte, relatează news.ro. 
Jucătoarele antrenate de Ambros Martin vor susţine primul antrenament la Sala Apollo, duminică, de la ora 10.00, iar luni va avea loc o conferinţă de presă, de la ora 12.15, la Rin Grand Hotel. 
La conferinţă vor participa antrenorii Ambros Martin, Horaţiu Paşca, managerul Nicoleta Alexandrescu, dar şi jucătoarele Cristina Neagu şi Melinda Geiger.  
În primele patru partide din grupa a 4-a, tricolorele antrenate de Ambros Martin au obţinut rezultatele: 36-25 cu Austria, 32-16 cu Portugalia, 25-30 şi 26-25 cu Rusia. 
După patru etape, clasamentul grupei a 4-a este următorul: 1. România 6 puncte, 2. Austria 6, 3. Rusia 4, 4. Portugalia 0. Primele două clasate din cele şapte grupe preliminare şi o echipă de pe locul 3 cu cea mai bună linie de clasament se vor califica la turneul final Campionatului European, programat în Franţa, între 29 noiembrie – 16 decembrie 2018. 
La ultima ediţie a Campionatului European, în 2016, România s-a clasat pe locul 5, titlul continental revenind Norvegiei.

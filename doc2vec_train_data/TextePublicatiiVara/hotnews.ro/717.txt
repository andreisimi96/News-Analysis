Vineri, 8 iunie 2018, 8:31 Actualitate | Internaţional
Mike Pompeo si Kim Jong Un
Foto: White House
Secretarul de stat Mike Pompeo susține că liderul nord-coreean, Kim Jong-un, i-a spus personal că este pregătit pentru deanuclearizare, informează  CNBC . Declarațiile vin cu doar câteva zile înainte de întâlnirea istorică dintre Donald Trump și Kim Jong-un.
Mike Pompeo a făcut declarația joi, cu doar câteva zile înainte de întâlnirea istorică dintre președintele american, Donald Trump, și omologul său nord-coreean, Kim Jong-un. 
Pompeo, care s-a întâlnit deja de două ori cu președintele Coreii de Nord, a mai precizat joi că "liderul american nu va accepta un acord prost" și a adăugat că administrația Trump urmărește obținerea unei denuclearizări complete, verificabile și ireversibile. 
"În trecut au fost luni și luni de negocieri detaliate și nu au ajuns nicăieri", a declarat Pompeo, cu referire la negocierile precedente dintre SUA și Coreea de Nord. 
Acest summit "trebuie să fie mare și îndrăzneț", a mai adăugat secretarul de stat. 
Summitul SUA-Coreea de Nord urmează să aibă loc în Singapore, pe 12 iunie, la oră locală 09:00.

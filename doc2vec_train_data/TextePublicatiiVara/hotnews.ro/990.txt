Luni, 11 iunie 2018, 23:11 Science - Arheologie
Sistemul de scriere Rongorongo este cea mai mare enigmă a Insulei Paștelui. Nu există date certe cu privire la perioada sau la modul în care a fost inventat, și există doar 12 texte cunoscute în lume, dintre care niciuna nu se mai află pe insulă, scrie BBC.
Cele mai multe astfel de texte sunt sculptate, folosind dinți de rechini sau fragmente de obsidian, pe plăci din lemn de mici dimensiuni.
Simbolurile misterioase reprezintă diverse flori și fauna insulei, inclusiv păsările migratoare, peștii și figurile antropomorfe. Experții cred că textele aveau o întrebuințare anume, dar sensul este încă învăluit în mister.
Când vine vorba de Rongorongo, există mult mai multe întrebări decât răspunsuri, însă istoria orală a insulei povestește despre școli create pentru a antrena băieții să scrie și să interpreteze textele. Scribii au folosit un sistem de scriere neobișnuit numit bustrofedon cu litere inversate, un tip de text bi-direcțional, cel mai adesea văzut în manuscrise antice și alte inscripții.
Limba în sine a fost foarte influențata de valurile străine - tahitieni, englezi, francezi și spanioli, toți contribuind la lexiconul limbii. Cristián Moreno Pakarati, istoricul Rapa Nui, spune că din această cauză, există puține șanse să putem decoda vreodată ultimele texte Rongorongo rămase.

Asociația românilor din străinătate va depune plângere contra Charlie Hebdo: ”Și-a permis să se atingă de Simona Halep”
Duminică, 17 iunie 2018, 11:31 Actualitate | Esenţial
Simona Halep si caracterizarea celor de la Charlie Hebdo
Reprezentanții Federației Asociațiilor de Români din Europa (FADERE) vor să depună o plângere penală împotriva publicației franceze Charlie Hebdo, care a publicat zilele trecute o caricatură cu Simona Halep. Președintele FADERE spune că depune plângerea pentru că și-au permis să se atingă de Halep, transmite Mediafax.
„Am decis să deschidem un proces împotriva redacției „Charlie Hebdo”, pe de o parte pentru că și-a permis să se atingă de Simona Halep, iar pe de altă parte pentru ironizarea comunității de români din Franța. Am remarcat și din alte ocazii că astfel de campanii mediatice - Italia, de exemplu - au un efect dezastruos împotriva comunității de români care locuiește acolo. Nu am dori ca acest lucru să se întâmple și în Franța. Știm că e o comunitate de români harnici, muncitori, care au o imagine bună”, a spus președintele FADERE, Daniel Țecu, la Antena3.
Precizările vin după ce revista satirică franceză Charlie Hebdo a publicat recent o caricatură prin care ironizează victoria Simonei Halep de la Roland Garros, în care aceasta apare strigând "Fier vechi! Fier vechi!".

Statistica a transmis joi primele date concrete despre creșterea economiei din primele 3 luni: consumul a fost motorul, iar exporturile nete, frâna
Joi, 7 iunie 2018, 9:11 Economie | Finanţe & Bănci
Cresterea economica din primul trimestru a fost de 4% in rit anual si zero in ritm trimestrial
Din punctul de vedere al utilizării PIB, creşterea s-a datorat, în principal cheltuielii pentru consumul final al populaţiei, al cărei volum s-a majorat cu 5,4% ( contribuind cu 3,4% la creşterea PIB) și investițiilor (al căror volum s-a majorat cu 4,8%, contribuind cu 0,8% la creşterea PIB), în timp ce o contribuţie negativă a avut-o exportul net (-0,6%), ca urmare a creşterii mai accentuate a volumului importurilor de bunuri şi servicii comparativ cu cel al exporturilor de bunuri şi servicii.Acestea sunt primele date mai detaliate furnizate de Statistică despre creșterea economiei în primele 3 luni. Vă reamintim că produsul intern brut în trimestrul I 2018 s-a menţinut, în termeni reali, la acelaşi nivel  cu cel înregistrat în trimestrul IV 2017, creșterea trimestrială fiind zero.
Faţă de acelaşi trimestru din anul 2017, Produsul intern brut a înregistrat o creştere cu 4,0% pe seria brută şi cu 4,2% pe seria ajustată sezonier. Seria ajustată sezonier a Produsului intern brut trimestrial a fost recalculată ca urmare a includerii estimărilor pentru trimestrul I 2018, nefiind înregistrate diferenţe faţă de varianta publicată în Comunicatul de presă nr. 126 din 15 mai 2018.
Pe seria ajustată sezonier, Produsul Intern Brut estimat pentru trimestrul I 2018 a fost de 222,72 miliarde de lei preţuri curente, menţinându-se – în termeni reali – la acelasi nivel cu trimestrul IV 2017 şi în creştere cu 4,2% faţă de trimestrul I 2017.
 Pe serie brută Produsul Intern Brut estimat pentru trimestrul I 2018 a fost de 176,70 miliarde lei preţuri curente, în creştere – în termeni reali – cu 4,0% faţă de trimestrul I 2017.
Pe categorii de resurse, la creşterea PIB, în trimestrul I 2018 faţă de trimestrul I 2017, au contribuit aproape toate ramurile  din economie, contribuţii pozitive mai importante având următoarele ramuri:
 Industria (+1,0%), cu o pondere de 23,0% la formarea PIB şi care a înregistrat o creştere a volumului de activitate cu 4,4%;
Comerţul cu ridicata şi cu amănuntul; repararea autovehiculelor şi motocicletelor; transport şi depozitare; hoteluri şi restaurante (+0,8%), cu o pondere de 20,0% la formarea PIB şi al căror volum de activitate s-a majorat cu 4,1%.
Seria ajustată sezonier a Produsului intern brut trimestrial nu s-a modificat, revizuirea estimărilor pentru trimestrul I 2018 faţă de varianta „semnal” publicată în Comunicatul de presă nr. 126 din 15 mai 2018 fiind nesemnificativă.
Seriile ajustate sezonier se recalculează trimestrial ca urmare a modificării modelelor adoptate, a numărului de regresori folosiţi, a modificării seriilor brute şi a numărului de observaţii disponibile.
Citeste doar ceea ce merita. Urmareste-ne si pe Facebook.
Material susținut de Banca Transilvania​
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști au răspuns întrebărilor antreprenorilor
Vezi răspunsurile pe StartupCafe.ro

Dragnea îi avertizează pe procurorii la care a ajuns plângerea împotriva lui Dăncilă: „Sper să nu fie niciunul care să riște atât de mult ca să dea curs la această demență”
Duminică, 10 iunie 2018, 22:37 Actualitate | Politic
Foto: Guvernul Romaniei
Plângerea penală împotriva premierului Dăncilă este calificată drept „o demență” de Liviu Dragnea, șeful PSD susținând că nu crede că estită vreun procur care să „riște atât de mult” pentru acest demers care ar fi „o comandă de la Iohannis, fără niciun dubiu”. 
„Ce știu cu siguranță este o comandă foarte fermă. Sper să nu fie niciun procuror care să riște atât de mult ca să dea curs la această demență. Foarte mulți procurori riscă să plătească greu”, a declarat Liviu Dragnea, la Antena 3. 
Șeful PSD a adăugat că sunt unii procurori care „așteaptă să vorbească” despre abuzurile din sistem. 
„Sunt unii care încearcă să se depărteze de această zonă, gen Uncheșelu. Sunt unii care nu vor să mai participe și mai sunt alții care rămân acolo ca amazoanele. Sunt destui care așteaptă să vorbească. E comandă de la Iohannis fără niciun fel de dubiu. Vor guvernul jos”, a spus Dragnea. 
El a susținut că „miza principală este să spargă Coaliția, să spargă majoritatea din Parlament pentru a nu finaliza legile justiției, codurile penale și legile siguranței”. 
Întrebat dacă sunt șanse ca partidele din coaliție să piardă această luptă, Dragnea a răspuns: „Dacă nu mor, nu mă vor învinge”

Miercuri, 6 iunie 2018, 0:50 Actualitate | Internaţional
Kurz si Putin
Foto: Colaj foto
Vizita lui Vladimir Putin în Austria subliniază bunele relații dintre Moscova și Viena în momentul exacerbării relațiilor cu UE din cauza dosarului Skripali. Totuşi, după întâlnirea lui Putin de la Soci cu Merkel, la Petersburg - cu Macron, la Moscova - cu Borisov, se manifestă o activizare intensă şi prietenoasă a contactelor cu Europa. Ce rol joacă Austria în această privință?
Moscova apreciază nu numai declarațiile pozitive, ci și poziția Vienei în cazul dosarului Skripali. Premierul Sebastian Kurtz (Partidul Popular Austriac) nu a ordonat expulzarea diplomaților ruși, după ce aproape toată Europa a făcut acest lucru, ca semn de solidaritate cu Londra.
"Austria este o țară neutră și se consideră un constructor de poduri între Est și Vest", se arată în declarația comună a primului ministru și a Ministerului de Externe. Putin își aminteşte cu siguranță şi alte aspecte pozitive din relațiile bilaterale. Este vorba de invitația de a veni la Viena în vizită oficială în iunie 2014, când președintele era considerat nefrecventabil, după reunificarea Crimeii cu Rusia.
Mai este vorba şi despre poziția fermă a Vienei privind construcția gazoductului South Stream. Austria a apărat proiectul până la sfârșit, în timp ce, sub presiunea Bruxelles-ului, nu a mai acceptat Bulgaria. Aceasta este o poziție extrem de binevoitoare a puternicului mediu de afaceri austriac, care insistă și asupra ridicării sancțiunilor. În primul rând, vorbim de Rainer Zele, președintele consiliului de administrație al celei mai mari companii austriece de gaz OMV, precum și de președintele camerei de comerț exterior ruso-german. Este cea de-a 50-a aniversare a începutului livrărilor de gaze naturale către Austria, eveniment pe care Putin îl va sărbători.
Putin nu vine pentru senzație
În Austria, se dezbate interviul acordat de Putin canalului de televiziune austriac ORF, subliniind că liderul Rusiei a negat acuzațiile că ar vrea să dezmembreze Uniunea Europeană. „Noi nu urmărim să divizăm ceva sau pe cineva în UE. În schimb, Rusia este interesată de o Uniune Europeană unită şi prosperă, care să fie cel mai important partener comercial și economic. Cu cât Uniunea Europeană va avea probleme mai mari, cu atât ţara noastră va avea probleme mai mari", a spus preşedintele Rusiei.
Vladimir Bruter, expert la Institutul Internațional pentru Studii Politice și Umanitare, a spus, pentru „Pravda.Ru“, că  Viena consideră că „interesele Rusiei trebuie să fie luate în considerare: sancțiunile unilaterale împotriva Rusiei, neprovocate de nimic, sunt în măsură să distrugă multe lucruri, dar nu sunt în măsură să creeze nimic.“
Potrivit expertului, "acest lucru este în primul rând periculos pentru Europa, care a intrat astfel într-o capcană geopolitică". „Pe de o parte, ea nu este în măsură să-şi asigure securitatea, iar pe de altă parte, şi-a înrăutățit relațiile cu Rusia, care este un actor geopolitic major,“ a declarat  Vladimir Bruter într-un interviu pentru „Pravda.Ru“. Potrivit expertului, ridicarea sancțiunilor poate fi inițiată nu numai de Austria, ci și de Italia, pentru că "singură nu rezolvă nimic".
„Eliminarea sancțiunilor nu va restabili relațiile dintre Rusia și Occident. Aşa că vizita lui Putin în Austria este o încercare de a începe un nou dialog conceptual. Dacă dialogul ruso-austriac deschide o mișcare în această direcție, aceasta înseamnă că el şi-a rezolvat problema,“ - a spus Vladimir Bruther în conversația cu corespondentul "Pravda.Ru".
"Nu vor exista rezultate rapide în acest dialog, dar Rusia este gata să-și asume partea de responsabilitate, dar necesită responsabilitate şi de cealaltă parte. Dacă ni se spune tot timpul să faci asta și apoi altceva, și apoi noi ne vom uita la comportamentul tău, atunci nu va mai exista un dialog", a subliniat politologul într-un interviu pentru Pravda.ru. (preluare Rador)

Marţi, 26 iunie 2018, 11:40 Actualitate | Cultură
predare online proiecte BNA2018
Uniunea Arhitecților din România îi invită pe toți arhitecții să participe cu proiectele lor la prestigioasa expoziție-concurs
desfășurată sub însemnele Bienalei Naționale de Arhitectură 2018, ediția a XIII-a, a cărei temă este „100 de ani de arhitectură în România”. Înscrierile se pot face până la data de 10 iulie, a.c.
Ediția din acest an a bienalei are, față de edițiile anterioare, un număr sporit de secțiuni, tocmai pentru a cuprinde mai eficient diversitatea fenomenului arhitectural din ultimii ani. În cele 11 secțiuni ale sale - Arhitectura rezidențială; Arhitectura construcțiilor publice; Restaurare. Consolidare. Clădiri restituite orașului; Design interior; Spațiul public incluziv; Rural; Arhitectura verde și energii alternative; Arhitecți în devenire. Diplome; Publicații de arhitectură; Fotografia de arhitectură – Bienala Națională de Arhitectură își propune să reunească cele mai interesante realizări profesionale ale arhitecților români într-o competiție de ținută, desfășurată într-un an cu o bogată încărcătură istorică și culturală. Evenimentul de arhitectură și strada ca o scenă.
Pentru prima oara Bienala de  arhitectura se va desfasura in 8 orase importante si va atrage o serie de evenimente culturale care vor transforma fiecare oras intr-o scena deschisa in care publicul larg va intra intr-un dialog cu arhitectura.
Etapele Bienalei se vor desfășura după următorul calendar:
1 iunie 2018 – 10 iulie 2018: Inscrierea online a proiectelor.
26 iulie 2018: Comunicarea proiectelor selectate.
5-17 septembrie 2018: Predarea materialelor tipărite – toate secțiunile.
18 septembrie - 1 octombrie 2018: Jurizarea.
1-31 octombrie 2018: Expoziția concurs și evenimentele BNA 2018
Iată doar o mică parte din ceea ce își propune în acest an, Bienala
Naționala de Arhitectură, în cele 11 secțiuni ale sale:
1. Arhitectura rezidențială, București:
toate tipurile de locuinte individuale si colective, indiferent de amploarea proiectelor, finalizate in ultimii 2 ani.
2. Arhitectura construcțiilor publice, București:
proiectele pentru programe arhitecturale specifice comunităţii: birouri, administraţie, servicii,comerţ, cultură, educaţie, sănătate, sport, agrement / loisir şi spaţii de producţie finalizate in ultimii 2 ani.
3. Restaurare. Consolidare. Clădiri restituite comunitaților, Constanța:
proiectele de restaurare a constructiilor listate in LMI, consolidari de constructii listate sau aflate in zone protejate, constructii cu valoare culturala, sentimentala, ambientala care si-au gasit un destin diferit in societatea contemporana prin recuperare si valorificarea arhitecturala, finalizate in ultimii 2 ani.
4. Design interior, Bucuresti:
proiecte de amenajare a spatiilor interioare - atat proiecte publice -comert, cultura, birouri, educatie, sanatate, sport, agrement, servicii sau administratie cat si proiecte rezidentiale – individuale sau colective, finalizate in ultimii 2 ani.
5. Spațiul public incluziv, Oradea:
spații de mobilitate urbană: amenajări / reamenajări / modernizări de trasee și zone pietonale, promenade, bulevarde, pasaje pietonale, piețe civice, piețe comerciale, maluri de apă / cheiuri / faleze; spații de reflecție și reprezentare: spații asociate unor obiective de interes public / esplanade, piațete cu caracter cultural, trasee / zone cu caracter memorialistic; spații pentru loisir și recreere: parcuri și grădini urbane, scuaruri, promenade verzi / albastre; micro-spații publice din zone rezidențiale sau mixte (locuri de joacă etc.) alte spații de interes public în regim deschis sau semi-deschis din localitățile urbane și stațiunile din țară. proiecte finalizate in ultimii 5 ani.
6. Rural, Cluj:
toate proiectele, indiferent de funcțiune sau gabarit, destinate mediului rural, care își propun să activeze resursele locale -specific local, tehnici/ meșteșuguri/materiale, precum și forța de muncă – și să ofere continuitate și dezvoltare durabilă comunității – indiferent că este vorba despre o gospodărie, o autoritate locală, un agent economic, o parohie sau alt tip de beneficiar- finalizate sau în curs de finalizare, în ultimii 5 ani.
7. Arhitectura verde și energii alternative, Brăila:
proiecte și realizări din ultimii ani care valorifică concepte moderne în construcții, utilizarea energiilor alternative regenerabile,
consumuri minime în exploatare, încadrarea în specificul tradițional al comunității și care vizează obiective noi sau reabilitarea unor valori arhitecturale de patrimoniu, finalizate în ultimii 5 ani.
8. Publicații de arhitectură, Iași:
secțiunea este destinată cărților și periodicelor - în format tipărit sau digital- de critică, istorie și teorie din domeniile arhitectură,conservarea patrimoniului, urbanism sau design, realizate in ultimii 2 ani.
9. Fotografia de arhitectură, Târgu Mureș:
fotografii care să se înscrie și să susțină tema Bienalei, realizate în ultimii 2 ani. Concursul este deschis autorilor de fotografie de arhitectura arhitecti, studenti la arhitectura, absolventi sau studenti ai facultatilor de arte plastice si film.
10. Evenimentul de arhitectură și strada ca o scenă, Târgu Mureș:
proiecte care se încadrează în categoriile școli de vară, tururi ghidate, pavilioane expoziționale, saloane de artă și arhitectură, street delivery, evenimente urbane și artistice, altele asemenea, finalizate în ultimii 5 ani.
11. Diplome-arhitecți în afirmare, Sibiu:
proiecte de diplomă de la facultățile de arhitectură, design interior și urbanism, realizate in ultimii 5 ani.
Aceste sectiuni se vor desfășura pentru prima dată simultan, în 8 orașe din țară - București (1, 2, 4) , Brăila (7), Cluj (6), Constanța (3), Iași (8), Oradea (5), Sibiu (11), Târgu-Mureș (9, 10).
În jurul expoziției-concurs, prezentata publicului larg in luna octombrie, va fi organizată o suită de alte evenimente conexe -
conferințe, expoziții, dezbateri profesionale, lansări de carte, evenimente culturale, evenimente de strada care pun în evidență legăturile arhitecturii cu arta fotografiei, filmului și a teatrului și care vor atrage nu numai profesioniști, ci și un public larg.
Accesarea link-ului https://www.uar-bna.ro/ permite celor interesați să aibă acces la toate informațiile legate de Regulamentul bienalei, membrii juriului și curatorul fiecărei secțiuni, la precizările legate de încărcarea online a panourilor.
De asemenea, se pot solicita informații suplimentare la adresa de e-mail uarbna2018@gmail.com

Trump, conferință de presă după întâlnirea cu Kim: Adversarii chiar pot deveni prieteni / Nu există nicio limită pentru ce poate realiza Coreea de Nord după ce va renunța la armele nucleare
Marţi, 12 iunie 2018, 11:37 Actualitate | Internaţional
Kim si Trump
Foto: Captura YouTube
Trump a ținut o conferință de presă în care spune că liderul Kim Jong Un a fost de acord, verbal, să distrugă ”o instalație majoră de testare a motoarelor de rachetă” și s-a angajat ferm pentru denuclearizare. 
”Președintele Kim are în față oportunitatea unică de a rămâne în istorie ca liderul care a adus o glorioasă nouă eră de prosperitate pentru poporul lui”, a spus președintele american. 
El i-a mulțumit lui Kim că a făcut un pas îndrăzneț pentru poporul său, asta arată că schimbarea este posibilă. Întâlnirea a fost onestă, directă și productivă, a afirmat Trump, adăugând că adversarii chiar pot deveni prieteni.
”Nu există nicio limită pentru ce poate realiza Coreea de Nord după ce va renunța la armele nucleare și se dedică comerțului”, a afirmat Trump. 
”Am petrecut câteva ore intense” în întâlnirea cu Kim a spus el.

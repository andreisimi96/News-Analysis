Marţi, 19 iunie 2018, 13:44 Actualitate | Educatie
Rezultate evaluarea nationala 2018
Rezultatele de la Evaluarea Națională 2018 au arătat că niciun elev nu a reușit să ia media 10 la examene, în șapte județe. Județele fără elevi cu medie 10 sunt Teleorman, Sibiu, Harghita, Dâmbovița, Covasna, Caraș-Severin și Călărași. Pentru a lua media maximă, ar fi trebuit ca absolvenții de clasa a VIII-a să ia 10 la examenul de Română, de Matematică și de Limbă maternă, acolo unde era cazul.
La nivel național, 319 absolvenți de clasa a VIII-a au încheiat examenul de Evaluare Națională 2018 cu media generală 10, a anunțat Ministerul Educației.
Cele mai multe medii de 10 la Evaluarea Națională 2018 au fost obținute de elevii din București: 53. Urmează Iași - cu 32 de medii de 10, și Dolj - cu 23 de elevi care au luat 10 pe linie la Evalurea Națională.
Nota Redacției: Precizăm că acestea sunt primele rezultate de la Evaluarea Națională 2018, deci situația se poate schimba după soluționarea contestațiilor. Precizăm, de asemenea, că este posibil ca notele unor elevi să nu fi fost publicate, ca urmare a cererii exprese depuse de părinți, în urma implementării Regulamentului european pentru protecția datelor personale (GDPR).
Vezi mai jos listele cu notele obținute de elevi în cele 7 județe, la Evaluarea Națională 2018:

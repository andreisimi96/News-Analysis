Evaluarea Națională 2018 Cum se fac înscrierile la examen și ce subiecte s-au dat anii trecuți la Limba română și la Matematică
Marţi, 5 iunie 2018, 14:21 Actualitate | Educatie
Elevii de clasa a VIII-a se înscriu, săptămâna aceasta, la examenele de Evaluare Națională. Înscrierea se face la secretariatul școlii gimnaziale pe care elevul o urmează, în baza unei cereri. Asociația Human Catalyst a avertizat că există o practică prin care anumite școli se derobează de responsabilitatea rezultatelor: descurajează elevii cu note mici să se prezinte la examen, pentru ca în final școala să anunțe o medie mare. Ministerul Educației susține că, de la deschiderea înscrierilor și până acum, nu a primit nicio sesizare în acest sens. Amintim că Evaluarea Națională se desfașoară într-o singură sesiune pe an, iar elevii nu pot pica acest examen.
Notele de la Evaluarea Națională, împreună cu media generală de la clasele V-VIII, contează, însă, decisiv la admiterea la liceu. Cu cât notele sunt mai mici, cu atât plaja de alegere este mai restrânsă. Cum elevii sunt în continuare în interiorul învățământului obligatoriu, care se întinde până în clasa a X-a, Ministerul Educației este obligat să asigure locuri la liceu și învățământ profesional pentru toți absolvenții gimnaziului, indiferent dacă au susținut sau nu examenele Evaluării.
Calendarul de Evaluare Națională 2018 prevede că în perioada 4-8 iunie se realizează înscrierea absolvenților de clasa a VIII-a la examene. La Evaluarea Națională pot să se înscrie și absolvenți de gimnaziu din seriile anterioare care nu au participat în nicio sesiune la unul din examenele naționale.
Calendar Evaluarea Națională 2018
4 - 8 iunie 2018        Înscrierea la evaluarea națională
8 iunie 2018             Încheierea cursurilor pentru clasa a VIII-a
11 iunie 2018           Limba şi literatura română - examen scris
13 iunie 2018            Matematica - examen scris
14 iunie 2018           Limba şi literatura maternă - examen scris
19 iunie 2018            Afişarea rezultatelor înaintea contestațiilor (până la ora 12:00)
19 iunie 2018           Depunerea contestaţiilor (orele 14:00 – 19:00)
20 - 22 iunie 2018    Soluţionarea contestaţiilor
23 iunie 2018           Afişarea rezultatelor finale după soluţionarea contestaţiilor
Subiectele de la Evaluarea Națională 2017 - Subiectele la Matematică

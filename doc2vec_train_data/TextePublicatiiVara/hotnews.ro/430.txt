Marţi, 5 iunie 2018, 13:19 Economie | Finanţe & Bănci
Eugen Teodorovici, dezlantuit
​Marți, într-o conferință pe teme financiare, ministrul Finanțelor a dat un adevărat recital pro-european. S-a războit cu UE, cu Schengen, cu SUA, cu senatorul liberal Florin Cîțu, cu bancherii autohtoni, a propus și câteva soluții la limita supra-realismului pentru ca România să se încadreze în ținta de deficit bugetar. Pe scurt, a dat un veritabil recital actoricesc. Spre final, ne-a dumirit: ”Parafrazez un conducător de țară: România first! Să fie România prima! Nu sunt naționalist!”
Ce a spus marți ministrul Finanțelor:
Dacă nu exprimăm cifrele foarte clar, se nasc acei mici oameni - în sens figurat. Faptul că și la propriu sunt mici, e doar o întâmplare - care devin monștri peste noapte. Și pretind a fi ceea ce nu sunt. Și aveam eu o vorbă și spuneam: din cauza celor care vor să fie și nu sunt, cei ce sunt nu pot să fie.
Spunea dl Dumitru (Ionuț Dumitru- șeful consiliului Fiscal- vezi aici intervenția sa ) de deficitul de cont curent. S-ar putea să fie un efect al multor ani de zile în care din păcate noi ca țară am stat umili pe care toți îl pun la punct. Sunt soluții de a schimba acest lucru. Eu am niște idei!
Am tot spus: lipsa vizelor pentru SUA e o concurență neloială. Faptul că eu nu pot să mă urc în avion să fac afaceri în State să facă business cu un american, pentru mine este o piedică ca om de afaceri. A doua piedică e Schengenul. Tehnic suntem gata. Păi nu criteriul tehnic ar rebui să primeze? Normal că sunt state care au anumite interese. Si pe care noi le sfătuim și ne raportăm la ele ca fiind nu știu cine în Europa. Pentru noi ca cetățeni, ca oameni de afaceri ca economie. Costul de finanțare. O să spună bancherii că riscul de țară...Care naibii risc de țară?Care risc de țară? Păi nu avem a cincea cea mai mică datorie publică din UE? Sunt 15 țări cu datorie publică de peste 60% în UE. Mult mai mari de 60%!
Se mai discută de creșterea economică. O fi cum e...că e bazată pe...e confirmată de Eurostat? Este! Este o creștere printre cele mai mari din UE în 2017. Cum o fie ea, consum-neconsum, creșterea e scrisă acolo!Apoi, nu explodează în România bombe! Doamne ferește să explodeze, dar atunci care risc de țară?
Spunea cineva de zgomotul politic. Păi ăsta îl fac unii sau alții care asta vor să facă:zgomot în fiecare zi! Sperie românii că le confiscă Statul banii de peste 2000 de euro, că va fi inflația 12%... Domne, sincer, nu-i prost cine vorbește, ci cel care ascultă astfel de oameni! Mai ales când e vorba de cei care au speculat pe leu-știți foarte bine- și pe care nicio bancă nu i-ar angaja nicăieri în lumea asta dar care își permit din funcții publice și politice să facă asemenea declarații. (subl. n.- aluzie la Florin Cîțu, economist șef al ING Bank în acea perioadă). Repet, noi ar trebui sa găsim o pârghie pentru ca atunci când asemenea declarații se fac și unci când produc efecte negative, ele să fie sancționate.
Revin la acele bariere în calea noastră ca și concurență loială: vizele, costul de finanțare...Inclusiv partea de trecere la euro. Există între țările membre ale zonei euro, acele Eurogrupuri. Ce-i aberația asta??? E vreun secret? Nu trebuie să știm și noi care sunt problemele punctuale? Poate ne schimbăm politica!
Am creat un departament la nivelul Cons. Concurenței care va face o analiză pe fiecare stat membru și pentru fiecare sector de activitate pentru a vedea cum sunt tratați agenții economici din România în respectivele state. Știți foarte bine că sunt multe sectoare ale economiei în care agenții noștri economici sunt tratați efectiv cu cel mai mare dispreț. Și vă dau exemplul transportatorilor. În Vestul Europei, în special în Belgia, sunt tratați ucigător! Dorința este clarăȘ de a-i scoate de pe piață! Amenzile sunt mai mari decât cele date belgienilor, le sunt luate TIR-urile fără nici măcar un proces verbal, sunt opriți în trafic de toate structurile lor interne, toate pentru a le întârzia comenzile, a le crea costuri mai mari și a-i scoate de pe piață. De asta, de două ori pe an cei de la Cons Concurenței vor trebui să dea de două ori pe an aceste rapoarte.
La ultimul Ecofin, acum două săptămâni, m-am opus foarte clar acelei Directive pe TVA, în sensul că eu îmi doresc taxare inversă - la orice factură de peste 10.000 de euro în orice sector. Francezii, normal..păi cum să vrea francezii sau nemții acest lucru? Pentru că ar ghida fenomenul evazionist către ei. Extraordinar, că de asta nu mai pot eu sta în România! Ca urmare, am spus că ori facem cum am spus eu, ori nu mai facem. Ei au venit cu un compromi: să mergem pe sectoare de activitate, pe taxare inversă totală. E un pas înainte, dar se poate mai mult. Trebuie să e poziționăm clar, ferm, cu argumente și cu bun simț. Parafrazez un conducător de țară: România first! Să fie România prima! Nu sunt naționalist, dar trebuie să avem această abordare!
Contribuabilii persoane fizice au datorii către Stat de 14-15 miliarde de lei acumulate in ultimii cinci ani. Finanțele vor ca măcar o parte să fie achitate în acest an. "Am vorbit de acest lucru la inceputul acestui an, cand am facut declaratia unica si la acea data vorbeam de restante, de faptul ca ANAF nu a trimis in ultimii cinci ani de zile decizii de impunere catre anumite categorii de persoane, de contribuabili. Si atunci e normal ca fiecare sa stie intr-un final ce are de dat catre stat si undeva prin toamna sa avem o centralizare a acestor informatii fiscale pentru care fiecare contribuabil sa aiba aceasta imagine. Dupa care e normal, ca si stat, pentru ca ai avut o parte de vina ne-notificand contribuabilul, dar si contribuabilul trebuia sa stie foarte bine legea si sa plateasca fata de stat, deci undeva la mijloc, sa putem propune un mecanism care sa incurajeze plata acestor sume in marea lor parte in acest an", a precizat Eugen Teodorovici.
Referitor la problematica Pilonului II, atât de discutată şi disputată în ultima perioadă, doresc să fac doar două precizări. În primul rând, nu se pune problema unei naţionalizări. Eu am spus că este firesc să existe o analiză după aproximativ 10 ani de funcţionare a acestui mecanism şi că vom ieşi public în perioada iunie - iulie pentru a prezenta românilor rezultatele acesteia. Prin urmare, orice speculaţie nu face decât să creeze suspiciuni neîntemeiate, dovedind diletantismul şi reaua credinţă a celor care răspândesc astfel de idei. În al doilea rând, ca cetăţean al României, ca membru al unui partid de stânga şi, nu în ultimul rând - sau poate tocmai din acest motiv -, ca ministru de Finanţe într-un guvern PSD, nu voi pune niciodată în balanţă deficitul bugetar cu veniturile românilor, fie că vorbim de salarii sau de pensii. Niciodată!
Stirea se actualizează.
Citeste doar ceea ce merita. Urmareste-ne si pe Facebook.
Material susținut de Banca Transilvania​
Întreb BT: Rentabilitatea unui magazin online. Care sunt avantajele și de ce business-ul meu ar trebui să aibă o prezență online? Doi specialiști răspund întrebărilor antreprenorilor, miercuri de la ora 11:00
De ce să-mi duc afacerea și în mediul online? Cum aleg o platformă de eCommerce potrivită business-ului meu? Ce investiții presupune această decizie? Cum reușesc să ajung cât mai repede la clienții mei? Doi specialiști răspund întrebărilor antreprenorilor, miercuri, de la ora 11:00.

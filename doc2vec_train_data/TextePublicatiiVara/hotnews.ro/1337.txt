Sâmbătă, 16 iunie 2018, 4:00 Actualitate | Internaţional
Donald Trump si Vladimir Putin
​​Preşedintele american Donald Trump a declarat vineri că „este posibil” să se întâlnească cu omologul său rus, Vladimir Putin, în această vară, scrie News.ro, care citează Politico.
Posibilitatea unei întâlniri dintre cei doi a apărut în timpul convorbirii telefonice dintre ei din aprilie.  
Vorbind în faţa reporterilor la Casa Albă, Trump l-a atacat şi pe fostul preşedinte Barack Obama. 
„Preşedintele Obama a pierdut CrimEea, doar ca să înţelegeţi. Vreau să o spun clar ca să se interpreteze corect. Preşedintele Obama a pierdut CrimEea. Este vina lui. Pentru că Putin nu l-a respectat pe preşedintele Obama, nu ne-a respectat ţara şi nu a respectat Ucraina”, a declarat Trump.  
De asemenea, Trump a reluat ideea că Rusia ar trebui readmisă în G7.  
„Cred că este mai bine cu Rusia membră decât în afară. La fel ca în situaţia cu Coreea de Nord şi în general, este mai bine se te înţelegi cu ei”, a afirmat Trump.
